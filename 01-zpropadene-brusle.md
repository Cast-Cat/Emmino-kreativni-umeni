## Emmino kreativní umění ##

**Zpropadené brusle**

Byl krásný slunečný den a Emma se rozhodla vyrazit na kolečkové brusle do parku s Jirkou. Milovala ten pocit svobody, když se rychle pohybovala po hladkém asfaltu. Ale ten den se všechno nějak zkazilo. Při jednom rychlém sjezdu z mírného kopce ztratila kontrolu nad bruslemi. Snažila se zabrzdit, ale brusle se jí zasekly na kraji stezky a ona tvrdě dopadla na asfalt.

Cítila ostrou bolest v lokti, když dopadla. Snažila se vstát, ale ruka jí odmítala poslouchat. Jirka, který jel kousek za ní, okamžitě zastavil a přiskočil na pomoc. "Jsi v pořádku?" zeptal se, ale Emma jen zavrtěla hlavou, slzy bolesti jí stékaly po tvářích. Věděla, že něco není v pořádku. Jirka jí pomohl vstát, zul jí brusle a opatrně ji odvedl k autu, které naštěstí nebylo daleko, aby ji odvezl do nemocnice.

V autě se Emma snažila zhluboka dýchat, ale bolest se stávala téměř nesnesitelná. Jirka ji uklidňoval a snažil se řídit co nejopatrněji, aby jí neublížil ještě víc. Když dorazili, okamžitě ji posadili do kolečkového křesla a odvezli na pohotovost. 

Zdravotní sestra jí jemně pomohla sundat sportovní tričko, a Emma si uvědomila, jak bezmocná se cítí. Lékař přišel rychle, jeho obličej vyjadřoval soucit a profesionalitu. "Tohle tohle nevypadá dobře," řekl po rychlém ohledání,"více uvidíme po rentgenu".

Nejdříve Emmu poslali na rentgen. Cítila, jak se její tep zrychluje, když ji zdravotníci přemístili na tvrdou kovovou desku. Snažila se zůstat klidná, zatímco rentgenový technik přesně zaměřoval její ruku. Během několika minut byly snímky hotové a lékař je pečlivě prozkoumal. "Zlomenina je čistá, ale bude potřebovat delší dobu na hojení," řekl.

Poslal Emmu na sádrovnu. Položili ji na lehátko vedle stojanu s divnými kornoutky. Šikovná sestra natáhla jemnou punčochu na její ruku, vystřihla dírku na palec a i na něj natáhla malinkou punčošku. Ruku zavěsila na stojan za prsty tak, aby loket svíral správný úhel, a Emmě dala injekci proti bolesti. Pak začala obalovat ruku měkkou vatou a v místech kloubů ji ještě podložila filcovým materiálem. Poté dorazil doktor a srovnal ruku do správné pozice, zatímco sestra připravovala roličky sádry.

Lékař pečlivě přiložil dlahu, kterou pak zpevňoval několika vrstvami sádry a stále kontroloval správný úhel, dokud sádra nezačala tvrdnout. Emma cítila, jak se sádra postupně stává těžší a pevnější, obklopující její ruku od ramene až po prsty. Nakonec sestra přetáhla konce punčochy přes okraj sádry u prstů, palce i u ramene a sádru zakončila poslední vrstvou, pečlivě vyhlazujíc její povrch.

Když byla sádra konečně hotová, Emma měla pocit, že má celou ruku v měkkém, ale dokonale objímajícím žaláři. Sádra byla pevná, její ruka byla nehybná, a ačkoli to poskytovalo úlevu od bolesti, také si uvědomovala, jak omezující to bude v následujících týdnech.

"Hotovo," řekl lékař a usmál se na ní. "Teď už jen čekat a léčit se. Ještě než vás propustíme, musí sádra trochu zatvrdnout, klidně tady ležte, sestra si vás za chvilku vyzvedne."

Emma byla mladá žena ve věku zhruba dvacetipěti let, mohla by být symbolem síly a odhodlání, a myslela si o sobě, že je vždy připravená čelit novým výzvám a překonávat je s grácií a klidem. Jenom ji to teď úplně nevycházelo, když ležela na nemocničním lůžku s rukou v sádře. Její dlouhé zrzavé vlasy měla spletené do copu, který měla ráda při sportování, protože ji pak vlasy tolik nepřekážely, ale zároveň pěkně kontrastovaly s jejím světle modrým pastelovým sportovním tričkem a jemně růžovou krátkou sukní nad kolena. Milovala svoje světle fialové spodní prádlo, jenom její oblíbená podprsenka byla, jak si právě všimla, samá bílá šmouha od sádry.

Emma se podívala na svou ruku, nyní jakoby nebyla ani její, schovaná pod sádrou od ramene až po prsty.Najednou se přiřítila sestra a jemně jí pomohla se vstáváním, očistila jí vlkým hadříkem zbytky sádry z prstů, ramene i z filové podrsenky, takže tam kde byly bíle šmouhy, teď byly jenom vlhké šmouhy. "Snad to půjde vyprat" pomyslela si Emma. 
Ještě obléct sportovní tričko, což nebylo snadné kvůli těsnosti rukávu, sestra to ale evidentně nedělala poprvé a věděla přesně jak na to, pečlivě vedla Emminu ruku v sádře skrz rukáv a pak ji zavěsila na černý popruh se suchým zipem, který kontrastoval s jejím světlým oblečením, popruh vedl přes záda a druhé rameno, aby ulevil zraněné ruce.

"Paráda!" zavrčela Emma, "aspoň mi to ladí k botám".

Emma tušila, že ji čekají týdny, možná měsíce s touto novou realitou. Myšlenky jí vířily hlavou. Jak se zvládne oblékat, jak bude vykonávat každodenní úkoly? Jedno však věděla jistě - musí najít způsob, jak se s tím vypořádat.

Jirka ji podpíral, když opouštěli nemocnici. "Neboj se, Emmo," řekl uklidňujícím hlasem. "Budeme ti všichni pomáhat, dokud se nezotavíš."

Emma se usadila na sedadle v autě vedle Jirky, který opatrně řídil domů. Pomalu si zvykala si na novou váhu ruky a omezení pohybu. Doma Jirka opatrně pomohl Emmě vystoupit z auta a srovnal jí popruh na rameni, aby držel sádru ve správné poloze. "Měli bychom ti připravit pohodlné místo na pohovce," navrhl, když spolu šli dovnitř.

"Díky, Jirko," řekla unaveně. "Teď si budu muset zvyknout na nový režim."

Jirka se usmál. "Neboj, zvykneš si. A já budu tady, abych ti pomohl s čímkoli budeš potřebovat."
